<?xml version="1.0" encoding="utf-8"?>
<!--Generated with LocalizationBuddy.-->
<!--Copyright Firaxis Games 2010-->
<!--All Rights Reserved-->
<GameData>
  <Language_IT_IT>
    <Row Tag="TXT_KEY_1066_SCENARIO_CITYSTATE_CONNACHT">
      <Text>Connacht</Text>
      <Gender>feminine</Gender>
      <Plurality>1</Plurality>
    </Row>
    <Row Tag="TXT_KEY_1066_SCENARIO_CITYSTATE_CONNACHT_ADJ">
      <Text>di Connacht</Text>
    </Row>
    <Row Tag="TXT_KEY_1066_SCENARIO_CITYSTATE_GALLOWAY">
      <Text>Galloway</Text>
      <Gender>feminine</Gender>
      <Plurality>1</Plurality>
    </Row>
    <Row Tag="TXT_KEY_1066_SCENARIO_CITYSTATE_GALLOWAY_ADJ">
      <Text>di Galloway</Text>
    </Row>
    <Row Tag="TXT_KEY_1066_SCENARIO_CITYSTATE_GWYNEDD">
      <Text>Gwynedd</Text>
      <Gender>feminine</Gender>
      <Plurality>1</Plurality>
    </Row>
    <Row Tag="TXT_KEY_1066_SCENARIO_CITYSTATE_GWYNEDD_ADJ">
      <Text>di Gwynedd</Text>
    </Row>
    <Row Tag="TXT_KEY_1066_SCENARIO_CITYSTATE_MEATH">
      <Text>Meath</Text>
      <Gender>feminine</Gender>
      <Plurality>1</Plurality>
    </Row>
    <Row Tag="TXT_KEY_1066_SCENARIO_CITYSTATE_MEATH_ADJ">
      <Text>di Meath</Text>
    </Row>
    <Row Tag="TXT_KEY_1066_SCENARIO_CITYSTATE_MUNSTER">
      <Text>Munster</Text>
      <Gender>feminine</Gender>
      <Plurality>1</Plurality>
    </Row>
    <Row Tag="TXT_KEY_1066_SCENARIO_CITYSTATE_MUNSTER_ADJ">
      <Text>di Munster</Text>
    </Row>
    <Row Tag="TXT_KEY_1066_SCENARIO_CITYSTATE_NORTHUMBRIA">
      <Text>Northumbria</Text>
      <Gender>feminine</Gender>
      <Plurality>1</Plurality>
    </Row>
    <Row Tag="TXT_KEY_1066_SCENARIO_CITYSTATE_NORTHUMBRIA_ADJ">
      <Text>di Northumbria</Text>
    </Row>
    <Row Tag="TXT_KEY_1066_SCENARIO_CITYSTATE_POWYS">
      <Text>Powys</Text>
      <Gender>feminine</Gender>
      <Plurality>1</Plurality>
    </Row>
    <Row Tag="TXT_KEY_1066_SCENARIO_CITYSTATE_POWYS_ADJ">
      <Text>di Powys</Text>
    </Row>
    <Row Tag="TXT_KEY_1066_SCENARIO_CITYSTATE_SCOTLAND">
      <Text>Scozia</Text>
      <Gender>feminine</Gender>
      <Plurality>1</Plurality>
    </Row>
    <Row Tag="TXT_KEY_1066_SCENARIO_CITYSTATE_SCOTLAND_ADJ">
      <Text>scozzese|scozzese|scozzesi|scozzesi</Text>
      <Gender>masculine|feminine|masculine|feminine</Gender>
      <Plurality>1|1|2|2</Plurality>
    </Row>
    <Row Tag="TXT_KEY_VIKING_SCENARIO_CITYSTATE_CONNACHT_DESC">
      <Text>I grandi complessi sepolcrali nel nord-ovest dell'Irlanda dimostrano che la zona fu popolata fin da quando i ghiacciai si ritirarono, alla fine dell'ultima era glaciale. Le leggende irlandesi narrano che quando i Tuatha De Dannan invasero la terra e combatterono i Fir Bolg, rimasero così impressionati dal loro valore da cedere loro un quarto dell'isola, quello che poi sarebbe diventato il regno di Connacht.[NEWLINE][NEWLINE]I primi riferimenti non ambigui all'area sono contenuti negli Annali di Ulster, che risalgono all'inizio del VI secolo d.C. e riportano la data della morte dei signori più famosi del regno. I vichinghi raggiunsero Connacht all'inizio del IX secolo, il periodo in cui Conchobar mac Taidg Mor dava origine alla famiglia regnante che avrebbe mantenuto il potere fino alla metà del XV secolo. I signori di Connacht erano spesso in guerra con gli altri regni irlandesi, oltre che con gli inglesi e i vichinghi che cercavano di insediarsi in Irlanda.[NEWLINE][NEWLINE]In Connacht si possono ancora ammirare due misteriosi megaliti: la Pietra di Turoe e la Pietra di Castlestrange. Entrambe sono coperte di incisioni in uno stile molto simile a quello che si può ritrovare in Europa continentale nell'Età del Ferro. È probabile che le pietre siano state trasportate in Irlanda e spostate più volte nel corso degli anni per allontanarle dalle ondate di invasori che periodicamente si riversavano sull'isola. </Text>
    </Row>
    <Row Tag="TXT_KEY_VIKING_SCENARIO_CITYSTATE_GALLOWAY_DESC">
      <Text>Sulla punta della Scozia sud-occidentale si trova Gall-Ghaidhealaibh, la "terra dei gaeli stranieri" o celti scozzesi. Isolata dal mondo dalla costa frastagliata e dal confine settentrionale collinoso, era comunque inclusa nella mappa della Britannia realizzata da Tolomeo. I romani chiamavano gli abitanti Novantae; il missionario San Niniano vi costruì una chiesa, ma gran parte della sua storia è avvolta nella leggenda. I poeti gallesi credevano che uno dei Tre Troni di re Artù si trovasse a Galloway, in una località chiamata Pen Rhionydd.[NEWLINE][NEWLINE]Verso la fine del VII secolo il controllo di Galloway fu strappato ai Britanni dal regno inglese di Bernicia, che scacciò gli abitanti dalle terre pianeggianti coltivabili e li respinse sulle colline. L'isolamento della regione, comunque, ne faceva una facile preda dei vichinghi e degli irlandesi (per non parlare dei vichinghi irlandesi), che per raggiungerla dovevano attraversare solo un piccolo braccio di mare.[NEWLINE][NEWLINE]I gaeli di origine scandinava, Gall-Gaedhil, sono gli abitanti più conosciuti di Galloway. Questo popolo controllava il Mar d'Irlanda e i suoi insediamenti ne punteggiavano le coste. Nonostante condividessero la lingua gaelica con gli scozzesi, erano certamente un popolo separato, che amava salpare dalle sue terre isolate per mettere a ferro e fuoco la costa della Britannia. Quest'isolamento fece sì che i signori di Galloway fossero a tutti gli effetti re indipendenti sino al medioevo inoltrato, da Suibne mac Cináeda all'inizio del X secolo fino a buona parte del XII. Formalmente sottoposti al re di Scozia, potevano ignorarlo o pagargli tributo a seconda del loro potere.[NEWLINE][NEWLINE]Anche dopo la perdita del potere da parte dei suoi signori, la Legge di Galloway restò in vigore per altri due secoli, a tributo dello splendido isolamento della sua terra e della sua gente.</Text>
    </Row>
    <Row Tag="TXT_KEY_VIKING_SCENARIO_CITYSTATE_GWYNEDD_DESC">
      <Text>I romani chiamavano la terra di Ordovici, Gangani e Deceangli "Venedotia", ma quest'area montagnosa vicina al Mar d'Irlanda non ricadeva sotto il loro controllo. Quando il potere romano si ritirò dalla Britannia emerse il regno di Gwynedd, fondato dal leggendario Cunedda di Lothia. Si dice che il nome significhi "Terra del signore della guerra", ma il significato preciso si è perso nelle nebbie del tempo.[NEWLINE][NEWLINE]Gwynedd assunse pesto un posto preminente tra i piccoli regni del Galles. Maelgwyn l'Alto, in particolare, divenne oggetto di numerosi miti e leggende e finì con l'essere incluso dall'abate Gildas nella lista dei cinque re inglesi più grandi. Gildas diede a Maelgwyn il curioso appellativo di "drago dell'isola", e può darsi che con il tempo questo si sia trasformato nel "Pendragon" reso famoso dalla letteratura. Ma la morte di Maelgwyn, avvenuta nel 547, lasciò un vuoto di potere a cui seguirono diverse guerre di successione. Nel VI secolo Gwynedd si alleò con Powys per combattere gli Angli. Successivamente Cadwallon ap Cadfan lanciò un furioso assalto contro la Northumbria, arrivando nel 633 a saccheggiare York devastando il territorio circostante. Lui e il figlio Cadwaladr Fendigad furono gli ultimi Alti Re di Britannia.[NEWLINE][NEWLINE]Il casato di Cunedda si estinse all'inizio dell'VIII secolo. La casa di Aberffraw (imparentata alla lontana da tempi molto antichi) respinse le incursioni di vichinghi e irlandesi, amministrò il regno vassallo di Powys e combatté contro le altre famiglie gallesi finché non venne rovesciata da Howell il Buono, che colse l'occasione per modernizzare il regno introducendo un codice di leggi e una moneta nazionale.[NEWLINE][NEWLINE]Ai tempi dell'invasione normanna Gwynedd era di nuovo suddivisa in mille fazioni impegnate a combattersi a vicenda, così Guglielmo il Conquistatore lasciò ai suoi baroni il compito di sottomettere il Galles. Ma l'autorità normanna stentò non poco a imporsi tra le alte montagne di Gwynedd e nel cuore del suo popolo, che ricordava ancora quando i suoi capi erano stati re.</Text>
    </Row>
    <Row Tag="TXT_KEY_VIKING_SCENARIO_CITYSTATE_MEATH_DESC">
      <Text>Per 1000 anni il regno di Mide, o Meath, è stato al centro dell'Irlanda, sia in senso geografico che spirituale. La tradizione vuole che Meath sia stato fondato nel I secolo d.C. da Tuathal Techtmar, antenato del grande Niall dei Nove Ostaggi. Tuathal si ritagliò un regno strappando diverse aree a Ulster, Leinster, Connacht e Munster e denominando Meath il territorio così ricavato. I monarchi tradizionali di Meath furono gli Ui Néill del sud, discendenti di Niall.[NEWLINE][NEWLINE]L'importanza di Meath per gli Alti Re d'Irlanda fu ulteriormente corroborata dal fatto che la collina di Tara era situata al suo interno. Si tratta di un complesso di tumuli che risale all'Età del Ferro, per tradizione il luogo dell'incoronazione di ogni Alto Re (monarca supremo dell'isola). La collina di Tara è stata utilizzata come luogo rituale fin dal Neolitico e ha rappresentato il cuore spirituale dell'Irlanda fino al XII secolo, anche se la sua importanza è andata scemando con l'ascesa dell'Inghilterra e l'espansione del cristianesimo.[NEWLINE][NEWLINE]Non si sa con certezza se gli Alti Re irlandesi tenessero la loro corte sulla collina di Tara, ma la posizione centrale di Meath e la sua vicinanza agli insediamenti dei vichinghi irlandesi dava a Meath una grande importanza. Sul suo suolo fu combattuta la Battaglia di Clontarf, in cui cadde l'ultimo Alto Re d'Irlanda, Brian Boru. </Text>
    </Row>
    <Row Tag="TXT_KEY_VIKING_SCENARIO_CITYSTATE_MUNSTER_DESC">
      <Text>Munster, situato nel sud-ovest dell'Irlanda, è uno dei cinque grandi regni d'Irlanda. Nel II secolo Tolomeo ha scritto che l'area apparteneva alla tribù degli Iverni. Secondo la leggenda, Bodb Derg fu il secondo re dei Tuatha De Danann e il primo re di Munster. A partire dal VII secolo, dopo le conquiste di Failbe Flann mac Aedo Duib, nel Munster regnò la dinastia Eoganachta. Con il tempo gli Eoganachta divennero uno dei clan più importanti d'Irlanda, sebbene nessuno di loro sia mai stato eletto Alto Re.[NEWLINE][NEWLINE]I vichinghi cominciarono a invadere il regno nell'VIII secolo: in seguito arrivarono a fondare le città di Cork, Waterford e Limerick.[NEWLINE][NEWLINE]L'ultimo Alto Re d'Irlanda, Brian Boru, si proclamò re di Munster prima di riuscire a strappare la corona agli Ui Néill. I suoi discendenti, gli O'Brian, ereditarono la corona di Munster fino alla dissoluzione del regno, all'inizio del XII secolo.[NEWLINE][NEWLINE]Nel 1118 il Munster era ormai suddiviso in tre piccoli regni: Thomond, Desmond e Omond.</Text>
    </Row>
    <Row Tag="TXT_KEY_VIKING_SCENARIO_CITYSTATE_NORTHUMBRIA_DESC">
      <Text>I regni vicini di Deira e Bernecia furono unificati con la forza quando re Aethelfrith di Bernicia conquistò Deira nel 604. Ma la sua vittoria ebbe vita breve: quando Aethelfrith fu ucciso nel 616, il figlio del vecchio re di Deira, Edwin, fu incoronato monarca di entrambe le terre. Solo nel 634, sotto il regno di Oswald, la Northumbria si consolidò definitivamente in un singolo regno di Anglia. Oswald espanse rapidamente i confini del regno e convertì il suo popolo al cristianesimo con l'aiuto di Sant'Aidano di Iona.[NEWLINE][NEWLINE]La Northumbria fu spesso in guerra con la Mercia. Oswald restò ucciso in battaglia nel 650, dopodiché i Pitti si sollevarono e sconfissero l'esercito di Northumbria nel 685. A questo seguì un breve periodo di stabilità sotto il regno di Aldfrith, ma ormai la Northumbria aveva perso prestigio e potere. Presto fu conquistata dai due fratelli danesi Halfdan Ragnarsson e Ivar Senz'Ossa. Seguì una sollevazione capitanata da Aella di Northumberland, che però fu repressa nel sangue. Sul trono, ormai assoggettato ai danesi, si susseguì una serie di re fantocci finché nel 954 fu incoronato Erik il Sanguinario. Da quel momento in poi il Northumberland non fu più neppure un regno, ma una semplice contea.[NEWLINE][NEWLINE]Guglielmo il Conquistatore rivolse presto lo sguardo sulla Northumbria, riconoscendo il suo valore come utile cuscinetto contro le incursioni da nord ma soprattutto come simbolo della resistenza al suo dominio. Cercò di installare come signore uno dei suoi baroni, che però fu trucidato insieme a 700 seguaci nella città di Durham. Questo portò Guglielmo a condurre di persona una campagna punitiva in Northumbria, in seguito alla quale la regione fu suddivisa per sempre in due parti, Durham e Northumberland. Per consolidare il proprio potere nella regione i normanni fondarono la città di Newcastle, ma la situazione non si calmò tanto facilmente. Per molto tempo la Northumbria continuò a ribellarsi al potere proveniente da sud e a combattere una lunga guerra di confine con gli scozzesi più a nord.</Text>
    </Row>
    <Row Tag="TXT_KEY_VIKING_SCENARIO_CITYSTATE_POWYS_DESC">
      <Text>I romani scelsero un territorio compreso tra le montagne di Cambria e gli altopiani occidentali, nell'area dell'odierna Wroxeter, per costruire una capitale che chiamarono Viroconium Cornoviorum. In seguito alla ritirata dei romani dalla Britannia un nuovo stato sorse nelle terre in cui da sempre vivevano Ordovici e Cornovii. A metà del V secolo d.C. il regno di Powys era una solida realtà.[NEWLINE][NEWLINE]Il primo e il più grande casato regnante di Powys fu quello di Gwerthrynion, che vanta come fondatore il leggendario Vortigern. Un signore della guerra realmente esistito, Vortigern in seguito divenne il modello per il Re Artù della letteratura, e di conseguenza anche il regno di Powys risulta parzialmente trasfigurato nel mito.[NEWLINE][NEWLINE]All'inizio del VI secolo Powys fu devastato dai Northumbri e alcune sue parti furono annesse dagli ex-alleati di Mercia, ma Powys contrattaccò e riconquistò gran parte del territorio finché, a metà del VII secolo, un mutuo accordo fissò il confine in corrispondenza del Vallo di Offa. Ancora oggi il Vallo di Offa segna il confine tra Galles e Inghilterra.[NEWLINE][NEWLINE]Alla morte dell'ultimo re Gwerthyrnion, nell'855, Powys fu assorbito nel regno di Gwynedd. Quando Howell il Buono divenne re di Gwynedd, nel 942, regnava già sulla maggior parte delle terre che costituiscono il Galles moderno. Attraverso l'accorto uso della politica e l'introduzione di riforme legali riuscì a imporre il suo regno come una delle grandi potenze dell'isola, codificando la Legge gallese e battendo la prima moneta locale dall'Età del Bronzo. Alla morte di Howell la corona di Powys passò a uno dei figli, ma il grande regno fu riunificato dal nipote Maredudd ab Owain.[NEWLINE][NEWLINE]Con il tempo l'influenza delle grandi famiglie gallesi andò scemando: irlandesi e vichinghi continuarono a erodere il territorio con le loro incursioni, mentre una serie di usurpatori si impadroniva del trono per essere rovesciata da altri pretendenti delle vecchie famiglie. Al tempo dell'invasione normanna il regno era squassato dalla costante guerra tra fazioni interne e Guglielmo il Conquistatore lasciò ai suoi baroni il compito di occuparsi della conquista del Galles. I quali baroni, a loro volta, riuscirono a fare un completo disastro.</Text>
    </Row>
    <Row Tag="TXT_KEY_VIKING_SCENARIO_CITYSTATE_SCOTLAND_DESC">
      <Text>Il nord della Britannia è stato popolato già dalla fine dell'ultima glaciazione, circa 8.500 anni prima che i romani sbarcassero sull'isola. Le rovine neolitiche in Scozia precedono addirittura il famoso insediamento di Skara Brae nelle Orcadi, e i reperti archeologici sembrano dimostrare che per tutta l'Età del Ferro ci fossero comunità in guerra tra loro che vivevano in villaggi fortificati.[NEWLINE][NEWLINE]I Caledoni combatterono duramente, e spesso vittoriosamente, contro l'avanzata dei romani in Britannia, obbligandoli ad abbandonare forti e avamposti e a ritirarsi a sud del vallo di Adriano. In seguito l'area fu occupata da Pitti e Britanni fino al medioevo, quando irlandesi, anglosassoni e in seguito vichinghi invasero la Scozia creando insediamenti permanenti. La missione di San Niniano portò il cristianesimo nella regione intorno al 450 d.C., sebbene sembri che i pitti l'abbiano poi abbandonato nuovamente fino all'arrivo di San Colombano nel 563.[NEWLINE][NEWLINE]La leggenda narra che i pitti furono traditi dal re degli Scoti, Kenneth Mac Alpin, che invitò il loro re Drest a una festa insieme ai nobili, li spinse a ubriacarsi e poi sfilò i perni delle panche su cui erano seduti facendoli precipitare in fosse nascoste riempite di spuntoni. La verità storica è un po' meno divertente: Mac Alpin avanzava pretese sul trono di entrambi i regni, e riuscì a unificarli in quello che in seguito sarebbe stato il regno di Alba.[NEWLINE][NEWLINE]Questo regno formò la base di quella che poi sarebbe diventata la Scozia. Attraverso la conquista e l'espansione fu annesso anche il regno di Strathclyde e il confine meridionale spinto sino al fiume Tweed, quello che ancor oggi è il confine sud-est della Scozia.[NEWLINE][NEWLINE]Intorno al 1039 re Duncan guidò una spedizione per cercare di impadronirsi delle terre del suo rivale Macbeth. La spedizione si concluse con un disastro totale per Duncan, che fu ucciso in battaglia, mentre Macbeth diventava re di Scozia. Il conflitto tra Macbeth e Duncan servì da ispirazione per la famosa tragedia di Shakespeare, che si può considerare storicamente accurata se si ignorano semplici dettagli come l'età di Duncan e Macbeth, la parentela tra i due e l'intera cronologia presentata nell'opera. Il figlio di Duncan, Malcolm, succedette effettivamente a Macbeth come re di Scozia, perciò si può dire che almeno in questo il Bardo ha visto giusto. Del resto il mecenate di Shakespeare era re Giacomo, e si può comprendere che il poeta desiderasse presentare una ricostruzione storica che mettesse in buona luce l'uomo che gli pagava i conti.[NEWLINE][NEWLINE]Quando Guglielmo il Conquistatore invase la Britannia, Edgar il Fuorilegge, ultimo discendente del Casato del Wessex, si rifugiò in Scozia con l'intenzione di reclamare successivamente il trono d'Inghilterra, ma nel 1072 Guglielmo invase la Scozia e obbligò Malcolm (che era stato incoronato re nel 1057) a pagargli un tributo e consegnargli degli ostaggi.</Text>
    </Row>
  </Language_IT_IT>
</GameData>