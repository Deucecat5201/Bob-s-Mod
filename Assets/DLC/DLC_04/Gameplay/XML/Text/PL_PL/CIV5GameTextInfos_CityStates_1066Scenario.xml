<?xml version="1.0" encoding="utf-8"?>
<!--Generated with LocalizationBuddy.-->
<!--Copyright Firaxis Games 2010-->
<!--All Rights Reserved-->
<GameData>
  <Language_PL_PL>
    <Row Tag="TXT_KEY_1066_SCENARIO_CITYSTATE_CONNACHT">
      <Text>Connacht</Text>
      <Gender>neuter</Gender>
      <Plurality>1</Plurality>
    </Row>
    <Row Tag="TXT_KEY_1066_SCENARIO_CITYSTATE_CONNACHT_ADJ">
      <Text>Connachski|Connachska|Connachscy|Connachskie|connachski|connachska|connachscy|connachskie</Text>
      <Gender>masculine|feminine|masculine|feminine|masculine|feminine|masculine|feminine</Gender>
      <Plurality>1|1|2|2|1|1|2|2</Plurality>
    </Row>
    <Row Tag="TXT_KEY_1066_SCENARIO_CITYSTATE_GALLOWAY">
      <Text>Galloway</Text>
      <Gender>neuter</Gender>
      <Plurality>1</Plurality>
    </Row>
    <Row Tag="TXT_KEY_1066_SCENARIO_CITYSTATE_GALLOWAY_ADJ">
      <Text>Gallowajski|Gallowajska|Gallowajscy|Gallowajskie|gallowajski|gallowajska|gallowajscy|gallowajskie</Text>
      <Gender>masculine|feminine|masculine|feminine|masculine|feminine|masculine|feminine</Gender>
      <Plurality>1|1|2|2|1|1|2|2</Plurality>
    </Row>
    <Row Tag="TXT_KEY_1066_SCENARIO_CITYSTATE_GWYNEDD">
      <Text>Gwynedd</Text>
      <Gender>neuter</Gender>
      <Plurality>1</Plurality>
    </Row>
    <Row Tag="TXT_KEY_1066_SCENARIO_CITYSTATE_GWYNEDD_ADJ">
      <Text>Gwyneddzki|Gwyneddzka|Gwyneddzcy|Gwyneddzkie|gwyneddzki|gwyneddzka|gwyneddzcy|gwyneddzkie</Text>
      <Gender>masculine|feminine|masculine|feminine|masculine|feminine|masculine|feminine</Gender>
      <Plurality>1|1|2|2|1|1|2|2</Plurality>
    </Row>
    <Row Tag="TXT_KEY_1066_SCENARIO_CITYSTATE_MEATH">
      <Text>Meath</Text>
      <Gender>neuter</Gender>
      <Plurality>1</Plurality>
    </Row>
    <Row Tag="TXT_KEY_1066_SCENARIO_CITYSTATE_MEATH_ADJ">
      <Text>Meathiański|Meathiańska|Meathiańscy|Meathiańskie|meathiański|meathiańska|meathiańscy|meathiańskie</Text>
      <Gender>masculine|feminine|masculine|feminine|masculine|feminine|masculine|feminine</Gender>
      <Plurality>1|1|2|2|1|1|2|2</Plurality>
    </Row>
    <Row Tag="TXT_KEY_1066_SCENARIO_CITYSTATE_MUNSTER">
      <Text>Munster</Text>
      <Gender>neuter</Gender>
      <Plurality>1</Plurality>
    </Row>
    <Row Tag="TXT_KEY_1066_SCENARIO_CITYSTATE_MUNSTER_ADJ">
      <Text>Munsterski|Munsterska|Munsterscy|Munsterskie|munsterski|munsterska|munsterscy|munsterskie</Text>
      <Gender>masculine|feminine|masculine|feminine|masculine|feminine|masculine|feminine</Gender>
      <Plurality>1|1|2|2|1|1|2|2</Plurality>
    </Row>
    <Row Tag="TXT_KEY_1066_SCENARIO_CITYSTATE_NORTHUMBRIA">
      <Text>Nortumbria|Nortumbrii|Nortumbrii|Nortumbrię|Nortumbrią|Nortumbrii</Text>
      <Gender>feminine</Gender>
      <Plurality>1</Plurality>
    </Row>
    <Row Tag="TXT_KEY_1066_SCENARIO_CITYSTATE_NORTHUMBRIA_ADJ">
      <Text>Północnoumbryjski|Północnoumbryjska|Północnoumbryjscy|Północnoumbryjskie|północnoumbryjski|północnoumbryjska|północnoumbryjscy|północnoumbryjskie</Text>
      <Gender>masculine|feminine|masculine|feminine|masculine|feminine|masculine|feminine</Gender>
      <Plurality>1|1|2|2|1|1|2|2</Plurality>
    </Row>
    <Row Tag="TXT_KEY_1066_SCENARIO_CITYSTATE_POWYS">
      <Text>Powys</Text>
      <Gender>neuter</Gender>
      <Plurality>1</Plurality>
    </Row>
    <Row Tag="TXT_KEY_1066_SCENARIO_CITYSTATE_POWYS_ADJ">
      <Text>Powyski|Powyska|Powyscy|Powyskie|powyski|powyska|powyscy|powyskie</Text>
      <Gender>masculine|feminine|masculine|feminine|masculine|feminine|masculine|feminine</Gender>
      <Plurality>1|1|2|2|1|1|2|2</Plurality>
    </Row>
    <Row Tag="TXT_KEY_1066_SCENARIO_CITYSTATE_SCOTLAND">
      <Text>Szkocja|Szkocji|Szkocji|Szkocję|Szkocją|Szkocji</Text>
      <Gender>feminine</Gender>
      <Plurality>1</Plurality>
    </Row>
    <Row Tag="TXT_KEY_1066_SCENARIO_CITYSTATE_SCOTLAND_ADJ">
      <Text>Szkocki|Szkocka|Szkoccy|Szkockie|szkocki|szkocka|szkoccy|szkockie</Text>
      <Gender>masculine|feminine|masculine|feminine|masculine|feminine|masculine|feminine</Gender>
      <Plurality>1|1|2|2|1|1|2|2</Plurality>
    </Row>
    <Row Tag="TXT_KEY_VIKING_SCENARIO_CITYSTATE_CONNACHT_DESC">
      <Text>Wielkie kompleksy grobowców w północno-zachodniej Irlandii dowodzą, że ludzie mieszkali tam od czasu cofnięcia się lodowca pod koniec ostatniej epoki lodowcowej. Irlandzkie legendy mówią, że Tuatha De Dannan najechali tę krainę i walczyli z Firbolgami, którzy zrobili na nich tak wielkie wrażenie, że oddano im czwartą część wyspy - teren ten stał się królestwem Connacht.[NEWLINE][NEWLINE]Odniesienia do tego regionu pojawiły się około VI w. naszej ery w Rocznikach Ulsterskich odnotowujących śmierć ważnych władców tego królestwa. Wikingowie zjawili się w Connacht na początku IX w. Mniej więcej w tym samym czasie Conchobar mac Taidg Mor założył ród władców Connacht. Dynastia O Conchobair rządziła Connacht do połowy XV w. Władcy Connacht często prowadzili wojny z innymi irlandzkimi królestwami, a także Brytyjczykami i wikingami osiedlającymi się w Irlandii.[NEWLINE][NEWLINE]W Connacht znajdują się dwa tajemnicze megality - kamień Turoe i kamień Castlestrange - pokryte rzeźbieniami charakterystycznymi dla Europy kontynentalnej z epoki żelaza. Kamienie prawdopodobnie przywieziono do Irlandii i po jakimś czasie przeniesiono je z dala od kolejnych fal najeźdźców atakujących wyspę.</Text>
    </Row>
    <Row Tag="TXT_KEY_VIKING_SCENARIO_CITYSTATE_GALLOWAY_DESC">
      <Text>Na południowo-zachodnim krańcu Szkocji znajduje się Gall-Ghaidhealaibh - ziemie Celtów. Odizolowane przez niedostępną linię brzegową i górzystą północną granicę mimo wszystko znalazły się na mapie Brytanii sporządzonej za czasów Ptolemeusza. Rzymianie nazywali mieszkańców tej krainy Novantae, a misjonarz święty Ninian zbudował tam kościół, ale większość historii tych ziem opisana jest tylko w legendach. Walijscy poeci uważali, że Trzy Trony Brytanii króla Artura znajdowały się w Galloway, nazywanym Pen Rhionydd.[NEWLINE][NEWLINE]Pod koniec VII w. Galloway zostało odebrane Brytom przez królestwo Bernicji, które wyparło miejscową ludność na wzgórza z płaskich, żyznych ziem. Odizolowanie regionu oznaczało, że był on łatwym celem dla wikingów i Irlandczyków (w szczególności wikingów irlandzkich), których terytorium znajdowało się po drugiej stronie Morza Irlandzkiego.[NEWLINE][NEWLINE]Skandynawscy Celtowie, Gall-Gaedhil, to najbardziej znani mieszkańcy Galloway. Skandynawowie kontrolowali Morze Irlandzkie, ich osady były rozsiane po całym jego wybrzeżu. Posługiwali się językiem celtyckim, podobnie jak Szkoci, jednak byli ludem niezależnym, wyprawiającym się ze swych wysp, by siać zniszczenie na wybrzeżu Brytanii. Ta izolacja sprawiła, że władcy Galloway byli niezależnymi królami aż do późnego średniowiecza, poczynając od Suibne mac Cináeda w X w., a ich rządy trwały do XII w. Nominalnie podlegali królowi Szkocji, jednak mogli go ignorować lub płacić mu trybut, zależnie od swej siły w danym czasie.[NEWLINE][NEWLINE]Prawo Galloway przetrwało dwa wieki dłużej niż władcy tego królestwa.</Text>
    </Row>
    <Row Tag="TXT_KEY_VIKING_SCENARIO_CITYSTATE_GWYNEDD_DESC">
      <Text>Rzymianie nazywali ziemie Ordowików, Ganganich i Deceanglich „Venedotia”, ale ta górzysta kraina nad Morzem Irlandzkim nie znajdowała się pod rzymskim panowaniem. Kiedy Rzymianie zaczęli tracić wpływy w Brytanii, narodziło się królestwo Gwynedd, założone przez legendarnego Cunedda z Lothii. Nazwę tej krainy interpretuje się jako „kraj wojującej hordy”, choć dokładne znaczenie przepadło w pomroce dziejów.[NEWLINE][NEWLINE]Gwynedd szybko stało się najważniejszym z małych królestw Walii. Wiele podań i legend opowiada o Maelgwynie Wysokim, którego Gildas uznał za jednego z pięciu największych brytyjskich królów. Gildas nadał też Maelgwynowi ciekawy przydomek - Smok z Wyspy, który z czasem mógł przerodzić się w słynne nazwisko Pendragon. Jednak po śmierci Maelgwyna w 547 r. powstała pustka, doszło więc do kilku wojen o sukcesję. Na początku VI w. Gwynedd sprzymierzyło się z Powys, by walczyć z Anglami. Cadwallon ap Cadfan przeprowadził potężny atak na Nortumbrię, w wyniku którego w 633 roku splądrowano York i zniszczono znaczną część krainy. Cadwallon i jego syn Cadwaladr Fendigad byli dwoma Najwyższymi Królami Brytanii.[NEWLINE][NEWLINE]Ród Cunedda wygasł na początku VIII w. i ród Aberffraw (dalece spokrewniony z poprzednią dynastią) musiał zmagać się z najazdami wikingów i Irlandczyków, władać podległym królestwem Powys i walczyć z innymi rodami walijskimi. Wreszcie zostali obaleni przez Howella Dobrego, który wykorzystał okazję i naprawił i zmodernizował państwo na wzór nowoczesnych królestw w Wessex, które posiadały skodyfikowane prawa i własne waluty.[NEWLINE][NEWLINE]Przed inwazją normańską Gwynedd ponownie pogrążyło się w konfliktach wewnętrznych, a Wilhelm Zdobywca pozwolił swym baronom swobodnie podbijać Walię. Jednak na górzystych terenach Gwynedd władza Normanów była słaba, a tamtejsi mieszkańcy nigdy nie zapomnieli, że kiedyś byli królami.</Text>
    </Row>
    <Row Tag="TXT_KEY_VIKING_SCENARIO_CITYSTATE_MEATH_DESC">
      <Text>Przez 1000 lat Mide, zwane też Meath, było głównym królestwem Irlandii zarówno geograficznie, jak i duchowo. Wedle przypowieści Meath powstało w I w. n.e., a założył je Tuathal Techtmar, przodek wielkiego Nialla od Dziewięciu Zakładników. Tuathal stworzył swe królestwo z ziem wydartych Ulsterowi, Leinsterowi, Connachtowi i Munsterowi i nadał mu nazwę Meath. Królowie Ui Neill z południa byli tradycyjnymi władcami Meath.[NEWLINE][NEWLINE]Meath stawało się coraz istotniejsze dla wielkich królów Irlandii, ponieważ znajdowało się tam wzgórze Tara: kompleks kurhanów i nasypów pochodzący z epoki żelaza, będący tradycyjnym miejscem koronacji wielkiego króla. Wzgórze Tara było miejscem kultu od czasów Neolitu i aż do XII w. pozostawało duchowym sercem Irlandii, choć straciło na znaczeniu po pojawieniu się Brytyjczyków i przez ekspansję chrześcijaństwa.[NEWLINE][NEWLINE]Niezależnie od tego, czy wielcy królowie Irlandii zasiadali na dworze na Wzgórzu Tara, czy nie, położenie w środkowej części wyspy i bliskość osad Skandynawów irlandzkich czyniło Meath niezwykle ważnym królestwem. To tam odbyła się bitwa pod Clontarf, w której zginął Brian Boru, ostatni wielki król Irlandii.</Text>
    </Row>
    <Row Tag="TXT_KEY_VIKING_SCENARIO_CITYSTATE_MUNSTER_DESC">
      <Text>Położone w południowo-zachodniej Irlandii Munster to jedno z pięciu wielkich królestw tego państwa. W drugim w. n.e. Ptolemeusz napisał, że ziemie te należały do plemienia Iverni. Wedle legendy Bodb Dearg był drugim królem Tuatha De Danann i pierwszym władcą Munsteru. Dynastia Eoganachta rządziła od VII w., od podboju Failbe Flann mac Aedo Duiba. Eoganachta z czasem stał się jednym z najważniejszych klanów Irlandii, choć żaden z przedstawicieli tej dynastii nie został wielkim królem.[NEWLINE][NEWLINE]W VIII w. rozpoczęły się najazdy wikingów, którzy założyli miasta Cork, Waterford i Limerick.[NEWLINE][NEWLINE]Ostatni wielki król Irlandii, Brian Boru, najpierw obwołał się królem Munsteru, a dopiero potem stanął do walki o koronę z Ui Neillem. Jego następcy, O'Brianowie, także władali Munsterem, aż do rozwiązania królestwa na początku XII w.[NEWLINE][NEWLINE]Do 1118 r. Munster rozpadł się na trzy mniejsze królestwa: Thomond, Desmond i Ormond.</Text>
    </Row>
    <Row Tag="TXT_KEY_VIKING_SCENARIO_CITYSTATE_NORTHUMBRIA_DESC">
      <Text>Sąsiadujące ze sobą królestwa Deira i Bernecia zostały siłą połączone, kiedy król Aethelfrith z Bernicji podbił Deirę w 604 r. Jednak była to krótkotrwała zdobycz. Gdy Aethelfrith zginął w roku 616, Edwin, syn byłego króla Deiry, został królem połączonych krain. Jednak dopiero król Oswald w roku 634 zjednoczył Nortumbrię w jedno królestwo angliańskie. Oswald szybko powiększył swe państwo i przeprowadził jego chrystianizację z pomocą świętego Aidana z Iony.[NEWLINE][NEWLINE]Nortumbria często prowadziła wojny z Mercją. W 650 r. Oswald zginął w bitwie z Mercjanami, a w 685 r. wybuchło powstanie Piktów, którym udało się pokonać Nortumbryjczyków. Za panowania Aldfritha nastąpił krótki okres spokoju, ale Nortumbria utraciła prestiż i wpływy i wkrótce została podbita przez dwóch braci Duńczyków, Halfdana Ragnarssona i noszącego barwny przydomek Ivara Bez Kości. Krótkie powstanie Aelli z Northumberlandu zostało brutalnie stłumione. Northumberland stał się częścią Danelaw, rządzili nim marionetkowi władcy, z których ostatnim był Eryk Krwawy Topór. Od tamtej pory Northumberland nie był już królestwem, a zaledwie hrabstwem.[NEWLINE][NEWLINE]Wilhelm Zdobywca szybko zainteresował się Nortumbrią, wiedząc, że jest ona ważnym buforem w walkach z Północą i symbolem oporu przeciwko jego rządom. Próbował uczynić tamtejszym władcą jednego ze swych baronów, ale baron i jego świta licząca ponad 700 osób zostali zamordowani w mieście Durham. W odwecie Wilhelm zaatakował Nortumbrię i podzielił ją na hrabstwo z siedzibą w Durham i region Northumberland. Normanowie zbudowali miasto Newcastle, żeby wzmocnić swe panowanie na nowym terytorium, jednak było ono nadal niepewne. Jeszcze przez długi czas Nortumbria pozostawała nieposłusznym krajem granicznym, buntującym się przeciwko władzy z południa i prowadzącym długą wojnę graniczną ze Szkotami na północy.</Text>
    </Row>
    <Row Tag="TXT_KEY_VIKING_SCENARIO_CITYSTATE_POWYS_DESC">
      <Text>Cesarstwo Rzymskie władało terytorium Brytanii położonym między Górami Kambryjskimi a Western Midlands. Stolica ich ziem znajdowała się w miejscu obecnego Wroxeter, wówczas zwanego Viroconium Cornoviorum. Kiedy w średniowieczu wpływy Rzymu w Brytanii osłabły, na ziemiach Ordowików i Kornowików pomiędzy Górami Kambryjskimi a Western Midlands powstało nowe państwo. W połowie V w. n.e. Powys było już pełnoprawnym królestwem.[NEWLINE][NEWLINE]Pierwszą i największą dynastią Powys byli Gwerthrynionowie, twierdzący, iż wywodzą się od legendarnego Vortigerna. Historyczny władca Vortigern stał się później pierwowzorem dla literackiego króla Artura, którego legenda przysłużyła się też mitologizacji Powys.[NEWLINE][NEWLINE]Na początku VI w. Powys zostało splądrowane przez Nortumbryjczyków, a część królestwa zaanektowana przez jego wcześniejszych sojuszników: Mercjan. Jednak Powys przeprowadziło kontratak i odebrało ziemie Anglikom. W VII w. zawarto porozumienie, na mocy którego ustalono granicę w Offa's Dyke. Po dziś dzień Offa's Dyke wyznacza granicę między Walią i Anglią.[NEWLINE][NEWLINE]Powys zostało wchłonięte przez królestwo Gwynedd po śmierci ostatniego króla z rodu Gwerthyrnion w roku 855. Kiedy w 942 r. Howell Dobry został królem Gwynedd, władał już większością ziem składających się na współczesną Walię. Dzięki zmyślnej polityce i reformie prawa Howellowi udało się doprowadzić swoje królestwa do potęgi. Zarządził też kodyfikację prawa walijskiego i zaczął bić pierwszą walijską walutę od czasów epoki brązu. Po śmierci Howella władcą Powys został jeden z jego synów, ale dopiero jego wnuk Maredudd ab Owain powiększył królestwo Walii.[NEWLINE][NEWLINE]Z czasem wielkie rody walijskie straciły na znaczeniu, a Irlandczycy i wikingowie zaatakowali Powys, gdy uzurpatorzy zajęli tron i zostali obaleni przez pretendentów ze starych rodów. W czasie inwazji normańskiej krainą wstrząsały nieustanne wojny wewnętrzne, dlatego Wilhelm Zdobywca pozwolił swoim baronom rozprawić się z Walią. Okazało się, że była to niezwykle okrutna rozprawa.</Text>
    </Row>
    <Row Tag="TXT_KEY_VIKING_SCENARIO_CITYSTATE_SCOTLAND_DESC">
      <Text>Ludzie zamieszkują północną część Brytanii od czasów ostatniej epoki lodowcowej - byli tam już 8500 lat wcześniej, zanim na wyspie pojawili się Rzymianie. Neolityczne ruiny w Szkocji są starsze niż słynne Skara Brae na Orkadach, a dowody archeologiczne ujawniły, że wojujące społeczności mieszkały w ufortyfikowanych wioskach już w epoce żelaza.[NEWLINE][NEWLINE]Kaledończycy często i niejednokrotnie z powodzeniem walczyli z Rzymianami w Brytanii i zmusili ich do wycofania się z tymczasowych fortów i posterunków za Murem Hadriana. Później krainę zajęli Piktowie i Brytowie. Przebywali tam aż do średniowiecza, kiedy to Irlandczycy, Anglosasi i wikingowie dokonali inwazji i założyli stałe osady w Szkocji. Święty Ninian, misjonarz, wprowadził tam chrześcijaństwo około 450 r. n.e., choć Piktowie nie przyjęli nowej wiary, dopóki w 563 r. nie pojawił się tam święty Kolumba.[NEWLINE][NEWLINE]Wedle legendy Piktowie zostali zdradzeni przez szkockiego króla Kennetha Mac Alpina, który zaprosił na ucztę Dresta, króla piktyjskiego, oraz jego dworzan. Kiedy ich napoił, wyciągnął trzpienie z ław, na których zasiadali, co spowodowało, że spadli do ukrytych pod nimi dziur najeżonych kolcami. Prawda jest mniej barwna - Mac Alpin rościł sobie prawa do korony obu królestw i udało mu się połączyć je w Królestwo Alby.[NEWLINE][NEWLINE]Królestwo Alby stało się rdzeniem Szkocji. Dzięki podbojom i rozwojowi udało się przyłączyć królestwo Strathclyde, a południowa granica została przesunięta do rzeki Tweed - to współczesna południowo-wschodnia granica Szkocji.[NEWLINE][NEWLINE]Około roku 1039 król Duncan poprowadził wyprawę, której celem było zajęcie ziem jego rywala Makbeta. Jednak Duncan poniósł sromotną porażkę, sam zginął w bitwie, a Makbet został królem Szkocji. Warto wspomnieć, że konflikt między Makbetem i Duncanem posłużył za kanwę dramatu Szekspira, który dość wiernie przedstawia tę historię, pomijając takie drobne szczegóły jak wiek Duncana i Makbeta, ich związek i całą chronologię sztuki. Po Makbecie na tronie Szkocji rzeczywiście zasiadł Malcolm, syn Duncana, więc przynajmniej tutaj wszystko się zgadza. Patronem Szekspira był król Jakub, więc można zrozumieć autora, który chciał przypochlebić się dobroczyńcy, tworząc barwną reinterpretację historii.[NEWLINE][NEWLINE]Kiedy Wilhelm Zdobywca najechał Brytanię, Edgar Aethling schronił się w Szkocji, pragnąc zdobyć koronę południa, ale w 1072 r. Wilhelm zwycięsko najechał Szkocję i zmusił Malcolma (który zasiadał na tronie od 1057 r.) do płacenia daniny i przekazania zakładników.</Text>
    </Row>
  </Language_PL_PL>
</GameData>